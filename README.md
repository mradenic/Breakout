# Breakout - C++
Projektni zadatak (RP3)

Igra Breakout je slična videoigri pong. Igraće polje omeđeno je trima zidovima, dok se na donjem dijelu ne nalazi zid te je cilj ne pustiti lopticu da napusti granice polja. Na gornjem dijelu nalazi se niz cigli, od kojih se loptica može odbijati te nakon toga pojedina cigla nestaje. Uz cigle, loptica se odbija i od spomenutih zidova. Igrač strelicama na tastaturi pomiče posebnu ploču koja se nalazi na jedinom neomeđenom dijelu igraće ploče, te odbijanjem osigurava ostanak loptice unutar granica. Ploča je takva da se loptica od nje odbija u ovisnosti gdje ju pogodi. Na primjer, ako loptica pogodi ploču blizu lijevog ruba, odbit će se prema lijevo, a ako pogodi sredinu ploče odbit će se ravno gore. Na početku se jedna loptica nalazi na ploči te igrač klikom miša određuje smjer kojim će loptica krenuti. Cigle mogu biti obične i one nose 10 bodova, čelične koje treba pogoditi više puta te nose 50 bodova kad se unište ili eksplozivne koje ne nose bodove (ili nose 10), ali kada se pogode unište cigle koje ih okružuju. Cigle se konstantno same stvaraju na vrhu te guraju prema dolje već postojeće cigle. Cigle se stvaraju periodično ili kada se uništi dovoljan broj postojećih cigli. Svako malo se pojavljuju razni efekti koje igrač može skupiti tako da ih pogodi lopticom. Efekti imaju ograničeno trajanje (osim stvaranja više loptica, to ostaje za stalno). Efekti mogu biti: stvaranje više loptica, ubrzanje loptice, usporavanje loptice, eksplozije i slično. Igra nema levele već je beskonačna, dakle završava kad zadnja loptica padne ili kada cigle dođu do donjeg ruba. Na kraju svake igre ispisuje se ukupan rezultat te dosadašnji najbolji rezultat (high score). Još se može nadodati da standardna brzina loptice raste s vremenom kako bi se igra otežala. (Samo još dodatno u vezi efekata koji se pojavljuju moguće ih je implementirati tako ili da efekti "padaju" s vrha prema dolje te ih se mora skupiti tako da padnu na ploču.)



